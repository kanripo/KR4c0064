# -*- mode: mandoku-view; -*-
#+TITLE: 王司馬集
#+DATE: 2015-08-24 23:48:12.216015
#+PROPERTY: ID KR4c0064
#+PROPERTY: BASEEDITION WYG    
#+PROPERTY: JUAN 卷二
<pb:KR4c0064_WYG_002-1a>¶
欽定四庫全書¶
　王司馬集巻二¶
　　　　　　　　　　　　　唐　王建　撰¶
　　涼州行¶
涼州四邊沙皓皓漢家無人開舊道邊頭州縣盡蕃兵¶
將軍别(一作/當)築防秋城萬里人家皆已沒年年旌節發¶
西京多來中國收婦女一半生男為漢語蕃人舊日不¶
耕犁相學如今種禾黍驅羊亦著錦為衣為惜氊裘防¶
<pb:KR4c0064_WYG_002-1b>¶
樹(一作/闘)時養蠶繰蠒成疋帛那將繞帳作旌旗城頭山¶
雞鳴角角洛陽家家學蕃樂¶
　　寒食行¶
寒食家家出古城老人看屋少年行丘壟年年無舊道¶
車徒散行(一作車/蹤散亂)入衰草牧羊(一作/童)驅牛下塜頭畏有¶
家人來灑掃逺人無墳水頭祭還引婦姑望鄉拜三日¶
無火燒紙錢紙錢(一作/哀哀)&KR0316;得到黄泉但看壠上無新土¶
此中白骨應無主¶
<pb:KR4c0064_WYG_002-2a>¶
　　促刺詞¶
促刺復促刺水中無魚山無石少年雖嫁不將歸頭白¶
猶著父母衣四邊田宅非所有我身不及逐雞飛出門¶
若有歸死處猛虎當衢向前去百年不遣&KR0191;君門在家¶
誰喚為新婦豈不見他隣舍娘嫁來常在舅姑傍¶
　　壠頭水¶
壠水何年壠頭别不在山中亦嗚咽征人塞耳馬不行¶
未到壠頭聞水聲謂是西流入蒲海還聞北去繞龍城¶
<pb:KR4c0064_WYG_002-2b>¶
壠東壠西多屈曲野麋飲水長簇簇(闕/)兵夜回水傍住¶
憶著來時磨劍處向前無井復無泉放馬㢠廻看壠頭樹¶
　　北邙行¶
北邙山頭少閑土盡是洛陽人舊墓舊墓(一作/洛陽)人家歸¶
塟多堆著黄金無買處天涯悠悠塟日促崗坂﨑嶇不¶
停轂髙張素幙繞銘旌夜唱輓歌山下宿洛陽城北復¶
城東魂車祖馬長相逢車轍廣若長安路蒿草少於松¶
栢樹澗底盤陁(一作山/頭澗底)石漸稀盡向墳前作羊虎誰家¶
<pb:KR4c0064_WYG_002-3a>¶
古(一作/石)碑文字滅後人重取書年月朝朝車馬送塟㢠廻¶
還起大宅與髙臺¶
　　温泉宫行¶
十月一日天子來青繩御路無塵埃宫前内裏湯各别¶
每箇白玉芙蓉開朝元閣向山上起城繞青山龍暖水¶
夜開金殿看星河宫女知更月明裏武皇得仙王母去¶
山雞晝鳴(一作/明)宫中樹温泉決決出宫流宫使年年修¶
玉樓禁兵去盡無射獵日西麋鹿登城頭梨園弟子偷¶
<pb:KR4c0064_WYG_002-3b>¶
曲譜頭白人間教歌舞¶
　　春詞¶
紅烟滿戸日照梁天絲輭弱蟲飛揚菱花霍霍繞帷光¶
美人對鏡著衣裳庭中並種相思樹夜夜還栖雙鳳凰¶
　　遼東行¶
遼東萬里遼水曲古戍無城復無屋黄雲盖地雪作山¶
不惜黄金貴衣服戰囬各自收弓箭正西廻面家鄉逺¶
年年郡縣送征人將與遼東作丘坂寜為草木鄉中生¶
<pb:KR4c0064_WYG_002-4a>¶
有身不向遼東行¶
　　塞上梅¶
天山路傍一株梅年年花發黄雲下昭君已殁漢使㢠廻¶
前後征人惟繫馬日夜風吹滿壠頭還隨壠水東西流¶
此花若近長安路九衢年少無攀處¶
　　戴勝詞¶
戴勝誰與爾為名木中作窠&KR0633;上鳴聲聲催我急種榖¶
家人向田不歸宿紫冠綵綵(一作/深)褐羽斑啣得蜻蜓飛¶
<pb:KR4c0064_WYG_002-4b>¶
過屋可憐白鷺滿緑池不如戴勝知天時¶
　　鞦韆詞¶
長長絲繩紫復碧嫋嫋横枝髙百尺少年女兒重鞦韆¶
盤巾結帶分兩邊身輕裙薄易生力雙手向空如鳥翼¶
下來立定重繫衣復畏斜風髙不得傍人送上那足貴¶
終睹鳴璫鬪自起廻廻若與髙樹齊頭上寳釵從墮地¶
眼前爭勝難為休足踏平地看始愁¶
　　開池得古釵¶
<pb:KR4c0064_WYG_002-5a>¶
美人開池北堂下拾得寳釵金未化鳳凰半在雙股齊¶
鈿花落處生黄泥當時墮地覓不得暗想窗中還夜啼¶
可知將來對夫婿鏡前學梳古時髻莫言至死亦不遺¶
還似前人初得時¶
　　賽神曲¶
男抱琵琶女作舞主人再拜聽神語新婦上酒勿辭勤¶
使爾舅姑無所苦椒漿湛湛桂座新一雙長箭繫紅巾¶
但願牛羊滿家宅十月報賽南山神青天無風水復(一/作)¶
<pb:KR4c0064_WYG_002-5b>¶
(損/)碧龍馬上鞍牛服軛紛紛醉舞踏衣裳把酒路傍勸¶
行客¶
　　田家留客¶
人客少能留我屋客有新漿馬有粟逺行僮僕應苦饑¶
新婦厨中炊欲熟不嫌田家破門戸蠶房新泥無風土¶
行人但飲莫畏貧明府上來可苦辛丁寜囘語屋中妻¶
有客勿令兒夜啼雙塜直西有縣路我教丁男送君去¶
　　精衛詞¶
<pb:KR4c0064_WYG_002-6a>¶
精衛誰教爾填海海邊石子青磊磊但得海水作枯池¶
海中魚龍(一作/鼈)何所為口穿豈為空衘石山中草木無¶
全枝朝在樹頭暮海裏飛多羽折時墮水髙山未盡海¶
未平願我身死子還生¶
　　老婦歎鏡¶
嫁時明鏡老猶在黄金縷畫雙鳳背憶昔咸陽初買來¶
燈前自繡芙蓉帶十年不開一片鐵長向暗中梳白髪¶
今日後床重照看生死終當此長别¶
<pb:KR4c0064_WYG_002-6b>¶
　　望夫石¶
望夫處江悠悠化為石不廻頭山頭日日風復雨行人¶
歸來石應語¶
　　别鶴曲¶
主人一去池水絶池鶴散飛不相别青天漫漫碧海重¶
知向何山風雪中萬里雖然音影隔(一作/在)兩心終是死¶
生同池邊巢破松樹死樹頭年年烏生子¶
　　烏棲曲¶
<pb:KR4c0064_WYG_002-7a>¶
章華宫人夜上樓君王望月西山頭夜深宫殿門不鎻¶
白露滿山山葉墮¶
　　雉將雛¶
雉咿喔雛出殻毛斑斑嘴啄啄學飛未得一尺髙還逐¶
母行旋母脚麥壟淺淺難蔽身逺去戀雛低怕人時時¶
土中鼓兩翅引雛拾蟲不相離¶
　　白紵歌二首¶
天河漫漫北斗璨宫中烏啼知夜半新縫白紵舞衣成¶
<pb:KR4c0064_WYG_002-7b>¶
來遲邀得吳王迎低鬟轉面掩雙袖玉釵浮動秋風生¶
酒多夜長夜未曉月明燈光兩相照後庭歌(一作/舞)聲更¶
窈窕¶
館娃宫中春日暮荔枝木𤓰花滿樹城頭烏栖休擊鼓¶
青娥彈瑟白紵舞夜天曈曈不見星宫中火照西江明¶
美人醉起無次第墮釵遺佩滿中庭此時但願可君意¶
廻書為宵亦不寐年年奉君君莫棄¶
　　短歌行¶
<pb:KR4c0064_WYG_002-8a>¶
人初生日初出上山遲下山疾百年三萬六千朝夜裏¶
分將强半日有歌有舞須早為昨日健於今日時人家¶
見生男女好不知男女催人老短歌行無樂聲¶
　　飲馬長城窟¶
長城窟長城窟邊多馬骨古來此地無井泉頼得秦家¶
築城卒征人飲馬愁不廻長城變作望鄉堆蹄蹤未乾¶
人去近續後馬來泥汚盡枕弓睡着待水生不見隂山¶
在前陣馬蹄足脫裝馬頭健兒戰死誰封侯¶
<pb:KR4c0064_WYG_002-8b>¶
　　烏夜啼¶
庭樹烏爾何不向别處棲夜夜夜半當戸啼家人把燭¶
出洞戸驚棲失羣飛落樹一飛直欲飛上天廻廽不離¶
舊棲處未明重繞主人屋欲下空中黑相觸風飄雨濕¶
亦不移君家樹頭多好枝¶
　　簇蠶辭¶
蠶欲老箔頭作蠒絲皓皓場寛地髙風日多不向中庭¶
㬠蒿草神蠶急作莫悠揚年來為爾祭神桑但得青天¶
<pb:KR4c0064_WYG_002-9a>¶
不下雨上無蒼蠅下無䑕新婦拜簇願蠒稠女灑桃漿¶
男打鼓三日開箔雪團團先將新蠒送縣官已聞鄉里¶
催織作去(一作/送)與誰人身上著¶
　　渡遼水¶
渡遼水此去咸陽五千里來時父母知隔生裹著衣裳¶
如送死亦有白骨歸咸陽營家各與題本鄉身在應無¶
廻渡日駐馬相㸔遼水傍¶
　　空城雀¶
<pb:KR4c0064_WYG_002-9b>¶
空城雀何不飛來人家住空城無人種禾黍土間生子¶
草間長滿地蓬蒿幸無主近村雖有髙樹枝雨中無食¶
長苦饑八月小兒挾弓箭家家畏向田頭飛但能不出¶
空城裏秋時百草皆有子報言黄口莫啾啾長爾得成¶
無横死¶
　　水運行¶
西江運船立紅幟萬棹千帆繞江水去年六月無稻苗¶
已說水鄉人餓死縣官部船日算程暴風惡雨亦不停¶
<pb:KR4c0064_WYG_002-10a>¶
在生有樂當有苦三年作官一年行壊舟畏䑕復畏漏¶
恐向太倉折升㪷辛勤耕種非毒藥看著不入農夫口¶
用盡百金不為費但得一金即為利逺徴海稻供邊食¶
豈如多種邊頭地¶
　　當窗織¶
歎息復歎息園中有棗行人食貧家女為富家織翁母¶
隔&KR0633;不得力水寒手澁絲脆斷續來續去心腸爛草蟲¶
促促(一作/織)機下啼兩日催成一疋半輸官上項有零落¶
<pb:KR4c0064_WYG_002-10b>¶
姑未得衣身不著當窗却羡青樓倡十指不動衣盈箱¶
　　失釵怨¶
貧女銅釵惜於玉失却來尋一日哭嫁時女伴與作粧¶
頭戴此釵如鳳凰雙杯行酒六親喜我家新婦宜拜堂¶
鏡中乍無失髻様初起猶疑在牀上髙樓翠鈿飄舞塵¶
明日從頭一遍新¶
　　春燕詞¶
新燕新燕何不定東家緑池西家井飛鳴當戸影悠揚¶
<pb:KR4c0064_WYG_002-11a>¶
一遶簷頭一遶梁黄姑說向新婦女去年墮子汚衣箱¶
已能辭山復過海幸我堂前故巢在求食慎勿愛髙飛¶
空中饑鳶為爾害辛勤作窠在畫梁願得年年主人富¶
　　主人故池¶
髙池髙閣上連起荷葉團團盖秋水主人已逺凉風生¶
舊客不來芙蓉死¶
　　古宫怨¶
亂烏啞啞飛復啼城頭晨夕宫中栖吳王别殿繞江水¶
<pb:KR4c0064_WYG_002-11b>¶
後宫不開美人死¶
　　闗山月¶
闗山月營開道白前軍發凍輪當磧光悠悠照見三堆¶
兩堆骨邊風割面天欲明金莎嶺西看着没¶
　　贈離曲¶
合歡葉墮梧桐秋鴛鴦背飛水分流少年使我忽相棄¶
雌號雄鳴夜悠悠夜長月没蟲切切冷風入房燈熖滅¶
若知東路各東西彼此不㤀同心結收取頭邊蛟龍枕¶
<pb:KR4c0064_WYG_002-12a>¶
留著箱中雙雉裳我今焚却舊房物免使他人登爾牀¶
　　宛轉詞¶
宛宛轉轉勝上紗紅紅緑緑苑中花紛紛泊泊夜飛鵶¶
寂寂寞寞離人家¶
　　水夫謡¶
苦哉生長當驛邊官家使我牽驛船辛苦日多樂日少¶
水宿沙行如海鳥逆風上水萬斛重前驛迢迢後淼淼¶
半夜縁堤雪和雨受他驅遣還復去衣寒衣濕披短莎¶
<pb:KR4c0064_WYG_002-12b>¶
臆穿足裂忍痛何到明辛苦無處說齊聲騰踏牽船出¶
一間茒屋何所直父母之鄉去不得我願此水作平田¶
長使水夫不怨天¶
　　田家行¶
男聲欣欣女顔悅人家不怨言語别五月雖熱麥風清¶
簷頭索索繰車鳴野蠶作繭人不取葉間撲撲秋蛾生¶
麥收上塲絹在軸的知輸得官家足不望入口復上身¶
且免向城賣黄犢田家衣食無厚薄不見縣門身即樂¶
<pb:KR4c0064_WYG_002-13a>¶
　　去婦¶
新婦去年胼手足衣不暇縫蠶廢簇白頭使我憂家事¶
還如夜裏燒殘燭當初為取(一作/信)傍人語豈道如今自¶
辛苦在時縱嫌織絹遲有絲不上隣家機¶
　　神樹詞¶
我家家西老棠樹須晴即晴雨即雨四時八節上杯盤¶
願神莫離神處所男不著丁女在舍事官上下無言語¶
老身長健樹婆娑萬歳千年作神主¶
<pb:KR4c0064_WYG_002-13b>¶
　　祝鵲¶
神鵲神鵲好言語行人早廻多利賂我今庭中栽好樹¶
與汝作巢當報汝¶
　　古謡¶
一東一西壠頭水一聚一散天邊霞一來一去道上客¶
一顛一倒池中麻¶
　　公無渡河¶
渡頭惡天(一作/風)兩岸逺波濤塞川如疊坂幸無白刃驅¶
<pb:KR4c0064_WYG_002-14a>¶
向前何用將身自棄捐蛟龍嚙骨魚食血黄泥直下無¶
青天男兒縱輕婦人語惜君性命還須取婦人無力挽¶
斷衣舟沉身死悔難追公無渡河公須自為¶
　　海人謡¶
海人無家海裏住採珠殺象為歳賦惡波横天山塞路¶
未央宫中常滿庫¶
　　行見月¶
月初生居人見月一月行行行一年十二月强半馬上¶
<pb:KR4c0064_WYG_002-14b>¶
看盈(一作/圓)缺百年歡樂能幾何在家見少行見多不縁¶
衣食相驅遣此身誰願長奔波篋中有帛倉有粟豈向¶
天涯走碌碌家人(一作/中)見月望我歸正是道上思家時¶
　　七夕曲¶
河邊獨自看(一作/對)星宿夜織天絲難接續抛梭振躡動¶
明璫為有秋期眠不足遥愁今夜河水隔龍駕車轅鵲¶
填石流蘇翠帳星渚間環珮無聲燈寂寂兩情纒綿忽¶
如故復畏秋風生曉路幸廻郎意且斯須一年中别今¶
<pb:KR4c0064_WYG_002-15a>¶
始初明星未出少停車¶
　　兩頭纖纖¶
兩頭纖纖青玉玦半白半黒頭上髪偪偪仆仆春氷裂¶
磊磊落落桃花(一作/初)結¶
　　獨漉歌¶
獨獨漉漉䑕食猫肉烏日中鶴露宿黄河水直人心曲¶
　　寄逺曲¶
美人别來無處所巫山月明湘江雨千廻相見不分明¶
<pb:KR4c0064_WYG_002-15b>¶
井底看星夢中語兩心相對尚難知何况萬里不相疑¶
　　傷韋令孔雀詞¶
可憐孔雀初得時美人為爾别開池池邊鳳凰作伴侣¶
羌聲鸚鵡無言語(一作尋/花飛)雕籠玉架嫌不栖夜夜思歸¶
向南舞(一作南/海枝)如今憔悴人見惡萬里更求新孔雀熱¶
眠雨水饑拾蟲翠尾盤泥金彩落多時人養不解飛海¶
山風黑何處歸¶
　　傷隣家鸚鵡詞¶
<pb:KR4c0064_WYG_002-16a>¶
東家小女不惜錢買得鸚鵡獨自憐自從死却家中女¶
無人更共鸚鵡語十日不飲一滴漿淚漬緑毛頭似䑕¶
古闗啞咽畜哀怨開籠放飛離人眼短聲亦絶翠臆翻¶
新墓崔嵬舊巢逺此禽有志女有靈定為連理相並生¶
　　春來曲¶
春欲來每日望春門早開黄衫白馬帶塵土逢着探春¶
人却廻御堤内園曉過急九衢大宅家家入看春少女¶
染桃花露粧初出紅猶濕光風暾暾蝶宛宛遶(一作/庭)樹¶
<pb:KR4c0064_WYG_002-16b>¶
氣匝枝柯輭可憐寒食街中郎早起着得單衣裳少年¶
即是春好處似我白頭無好樹¶
　　春去曲¶
春已去花亦不知春去處縁崗繞澗却歸來百廻看着¶
無花樹就中一夜東風惡收紅拾紫無遺落老夫不比¶
少年兒不中數與春别離¶
　　東征行¶
桐栢水西賊星落梟雛夜飛林木惡相國刻日波濤清¶
<pb:KR4c0064_WYG_002-17a>¶
當朝自請東南征舍人為賔侍郎副曉覺蓬萊欠珮聲¶
玉階舞蹈謝旌節生死向前山可穴同時賜馬并賜衣¶
御樓看帶弓刀發馬前猛士三百人金書左右紅旗新¶
司庖常膳皆得對好事將軍封爾身男兒生殺在手裏¶
營門老將皆憂死曈曈白日當南山不立功名終不還¶
　　荆門行¶
江邊行人暮悠悠山頭殊未見荆州峴亭西南路多曲¶
櫟林深深石鏃鏃看炊紅米煮白魚夜向雞鳴店家宿¶
<pb:KR4c0064_WYG_002-17b>¶
南中三月蚊蚋生黄昏不聞人語聲生紗帷疎薄如霧¶
隔衣&KR0976;膚耳邊鳴欲明不待燈火起喚得官船過蠻水¶
女兒停客茒屋新開門掃地桐花裏犬聲撲撲寒溪烟¶
人家燒竹種山田巴雲欲雨熏石熱麋鹿過江蟲出穴¶
大蛇過處一山腥野牛驚跳雙角折斜分漢水横千山¶
山青水綠荆門闗向前問箇長沙路舊是屈原沉溺處¶
誰家丹旐已南來逢著流人從此去月明山鳥多不栖¶
下枝飛上髙枝啼主人念逺心不懌羅衫卧對章臺夕¶
<pb:KR4c0064_WYG_002-18a>¶
紅燭交横各自歸酒醒還是他鄉客壯年留滯尚思家¶
况復白頭在天涯¶
　　鏡聽詞¶
重重摩娑嫁時鏡夫壻逺行憑鏡聽廻身不遣别人知¶
人意丁寜鏡神聖懐中收拾雙錦帶恐畏街頭見驚怪¶
嗟嗟㗫㗫下堂階獨自竈前來跪拜出門願不聞悲哀¶
郎在任郎廽未廽月明地上人過盡好語多同皆道來¶
巻帷上牀喜不定與郎裁衣失飜正可中三日得相見¶
<pb:KR4c0064_WYG_002-18b>¶
重繡鏡囊磨鏡面¶
　　行宫詞¶
上陽宫到蓬萊殿行宫巖巖遥相見向前天子行幸多¶
馬蹄車轍山川遍當時州縣每年修皆留内人看玉案¶
禁兵奪得明堂後長閉(一作/閑)桃源與綺繡(一作/岫)開元歌¶
舞古(一作/百)草頭梁州樂人世嫌舊官家乏人作宫戸不¶
泥宫&KR0633;斫宫樹兩邊仗屋半崩摧夜火入林燒殿柱休¶
封中岳六十年行宫不見人眼穿¶
<pb:KR4c0064_WYG_002-19a>¶
　　羽林行¶
長安惡少出名字樓下刼商樓上醉天明下直明光宫¶
散入五陵松栢中百廻殺人身合死赦書尚有收城功¶
九衢一日消息定鄉吏籍中重改姓出來依舊屬羽林¶
立在殿前射飛禽¶
　　射虎行¶
自去射虎得虎歸官差射虎得虎遲獨行以死當虎命¶
兩人相疑終不定朝朝暮暮空手廻山下緑苗成道徑¶
<pb:KR4c0064_WYG_002-19b>¶
逺立不教汚箭鏃聞死還來分虎肉惜留猛虎著深山¶
射殺恐畏終身閑¶
　　逺將歸¶
逺將歸勝未别離時在家相見熟新歸歡不足去願車¶
輪遲廻思馬蹄速但令在舍相對貧不向天涯金遶身¶
　　尋橦歌¶
人間百戲皆可學尋橦不比諸餘樂重梳短髻下金鈿¶
紅帽青巾各一邊身輕足栖勝男子繞竿四面爭先縁¶
<pb:KR4c0064_WYG_002-20a>¶
習多倚附欹(一作/欺)竿滑上下蹁躚皆着襪飜身埀頸欲¶
落地却住把烟初似歇大竿百夫擎不起褭褭半在青¶
雲裏纖腰女兒不動容戴行直舞一曲終廻頭但覺人¶
眼見矜難恐畏天無風險中更險無蹉(一作/何曾)失山䑕懸¶
頭猿掛膝小垂一手當舞盤斜慘雙蛾當落日斯須改¶
變曲解新憤舞歡他平地人散時滿面生顔色行歩依¶
前無氣力¶
　　宫中調笑詞四首¶
<pb:KR4c0064_WYG_002-20b>¶
團扇團扇美人並來遮面玉容憔悴三年誰復思量管¶
絃絃管絃管春草昭陽路斷¶
蝴蝶蝴蝶飛上金花枝葉君前對舞春風百葉桃花樹¶
紅紅樹紅樹燕語鶯啼日暮¶
羅袖羅袖暗舞春風已舊遥看歌舞玉樓好日新粧坐¶
愁愁坐愁坐一日虚生虚過¶
楊栁楊栁日暮白沙渡口船頭江水茫茫商人少婦斷¶
腸腸斷腸斷鷓鴣夜啼失伴¶
<pb:KR4c0064_WYG_002-21a>¶
　　銅雀臺¶
嬌愛更何日髙臺空數層含啼映雙袖不忍看西陵漳¶
水東流無復來百花輦路為蒼苔青樓月夜長寂寞碧¶
雲日莫空徘&KR0422;君不見鄴中萬事非昔時古人不在今¶
人悲春風不逐君王去草色年年舊宫路宫中歌舞已¶
浮雲空指行人徃來處¶
　¶
　¶
<pb:KR4c0064_WYG_002-21b>¶
　¶
　¶
　¶
　¶
　¶
　¶
　¶
　王司馬集巻二¶
