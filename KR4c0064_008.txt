# -*- mode: mandoku-view; -*-
#+TITLE: 王司馬集
#+DATE: 2015-08-24 23:48:12.296550
#+PROPERTY: ID KR4c0064
#+PROPERTY: BASEEDITION WYG    
#+PROPERTY: JUAN 卷八
<pb:KR4c0064_WYG_008-1a>¶
欽定四庫全書¶
　王司馬集巻八¶
　　　　　　　　　　　　　唐　王建　撰¶
　　御獵¶
青山直遶鳳城頭滻水斜分入御溝新教内人唯射鴨¶
長隨天子苑東遊¶
　　長門燭¶
秋夜牀前蠟燭㣲銅壺滴盡曉鐘遲殘光(一作/花)欲滅還¶
<pb:KR4c0064_WYG_008-1b>¶
吹著年少宫人未睡時¶
　　過綺岫宫(東都永寜/縣西五里)¶
玉樓傾倒粉&KR0633;空重疊青山遶故宫武帝去來羅袖盡¶
野花黄蝶領春風¶
　　朝天子詞十首寄魏博田侍中¶
山川初展(一作/定)國圖寛未識龍顔坐不安風動白髯旌¶
節下過時天子御樓看¶
相感君臣總淚流恩深(一作/榮)舞蹈不知休初從戰地來¶
<pb:KR4c0064_WYG_008-2a>¶
無物唯奏新添十八州¶
催修水殿宴沂公與别諸侯總不同隔月太常先習樂¶
金書牌纛彩雲中¶
無人敢奪在先籌天子門邊送與毬遥索綵箱新様錦¶
内人舁出馬前頭¶
御馬牽來親自試珠毬到處玉蹄知殿頭宣賜連催上¶
未解紅纓不敢騎¶
老作三公經獻夀臨時猶自語差池私從班裏來長跪¶
<pb:KR4c0064_WYG_008-2b>¶
捧上金盃便合儀¶
四海無波乞放閑三封手疏犯龍顔他時若有邊塵動¶
不待天書自出山¶
戎馬悠悠未盡歸玉闗猶隔吐蕃旗老臣一表求髙卧¶
邊事從今欲問誰¶
威容難畫(一作/盡)改頻頻眉目分毫恐不真有詔别圖書¶
閣上先教粉本定風神¶
重賜弓刀内宴廻看人城外滿樓臺君臣不作多時别¶
<pb:KR4c0064_WYG_008-3a>¶
收盡邊旗當日來¶
　　霓裳詞十首¶
弟子部中留一色聽風聽雨作霓裳散聲未作重來授¶
直到牀前見上皇¶
自直梨園得出稀更畨上曲不教歸一時跪拜霓裳徹¶
立地堦前賜紫(一作/綵)衣¶
勑賜宫人澡浴廻遥看美女院門開一山星月霓裳動¶
好自先從殿後來¶
<pb:KR4c0064_WYG_008-3b>¶
旋翻(一作/自修)曲譜聲初起除却梨園未教人宣示書家分¶
手寫中官走馬賜功臣¶
傳呼法部按霓裳新得承恩别作行應是(一作/日晚)貴妃樓¶
上看内人舁出綵羅箱¶
伴教霓裳有貴妃從初直到曲成時日長耳裏聞聲熟¶
拍數分毫錯總知¶
中管五絃初半曲遥教合上隔簾聽一聲聲向天頭落¶
學得仙人夜唱經¶
<pb:KR4c0064_WYG_008-4a>¶
絃索摐摐隔彩雲五更初發滿宫聞武皇自送西王母¶
新染霓裳月色裙¶
朝元閣上風初起夜聽霓裳玉露寒宫女月中更替立¶
黄金梯滑並行難¶
知向華清秋月滿山頭山底種長生去時留下霓裳曲¶
總是離宫别館聲¶
　　宫前早春¶
酒幔髙樓一百家宫前楊栁寺前花内園分得温湯水¶
<pb:KR4c0064_WYG_008-4b>¶
二月中旬已進𤓰¶
　　奉同曾郎中題石瓮寺得嵌韻¶
寺門連内遶丹巖下界雲開數過帆遥指上皇飜曲處¶
百官題字滿西嵌¶
　　舊宫人¶
先帝舊宫宫女在亂絲猶挂鳳凰釵霓裳法曲渾抛却¶
獨自花間掃玉堦¶
　　贈人二首¶
<pb:KR4c0064_WYG_008-5a>¶
金爐烟裏要班頭欲得歸山可自由每度報朝愁入閣¶
在先教示小千牛¶
多在蓬萊可(一作/少)在家越緋衫上有紅霞朝廻不向諸¶
餘處騎馬城西檢校花¶
　　樓前¶
天寳年前勤政樓每年三日作千秋飛龍老馬曾教舞¶
聞着音聲總舉頭¶
　　寄劉蕡問疾¶
<pb:KR4c0064_WYG_008-5b>¶
年少病多應為酒誰家將息過今春賖來半夏重薰盡¶
投着山中舊主人¶
　　聽雨¶
半夜思家睡裏愁雨聲落落屋簷頭照泥星出依前黑¶
淹爛庭花不肯休¶
　　新晴¶
夏夜新晴星校少雨收殘水入天河簷前着熟衣裳坐¶
風冷渾無撲火蛾¶
<pb:KR4c0064_WYG_008-6a>¶
　　秋日後¶
在(一作/住)處近山常足雨聞晴㬠曝舊芳茵立秋日後無¶
多熱漸覺生衣不着身¶
　　哭孟東野二首¶
吟損秋天月不明蘭無香氣鶴無聲自從東野先生死¶
側近雲山得散行¶
老松臨死不生枝東野先生早哭兒但是洛陽城裏客¶
家傳一本杳殤詩¶
<pb:KR4c0064_WYG_008-6b>¶
　　寄蜀中薛濤校書¶
萬里橋邊女校書枇杷花裏閉門居掃眉才子于今少¶
管領春風總不如¶
　　路中上田尚書¶
去路何詞見六親手中刀尺不如人可憐池閣秋風夜¶
愁(一作/怨)緑嬌紅一遍新¶
　　于主簿㕔看花¶
小葉稠枝粉壓催暖風吹動鶴翎開若無别事為留滯¶
<pb:KR4c0064_WYG_008-7a>¶
應便抛家宿看來¶
　　江樓對面寄杜書記¶
竹烟花雨細相和看着閑書睡更多好是主人無事日¶
應持小酒按新歌¶
　　十五夜望月寄杜郎中時㑹琴客¶
夜市千燈照碧雲髙樓紅袖客紛紛如今不似時平日¶
猶自笙歌徹曉聞¶
　　觀蠻妓¶
<pb:KR4c0064_WYG_008-7b>¶
欲說昭君歛翠蛾清聲委曲怨於歌誰家年少春風裏¶
抛與金錢唱好多¶
　　送顧非熊秀才歸丹陽¶
江城栁色海門烟欲到茅山始下船知道君家當瀑布¶
菖蒲潭在草堂前¶
　　老人歌¶
白髮老人垂淚行上皇生日出京城如今供奉多新意¶
錯唱當時一半聲¶
<pb:KR4c0064_WYG_008-8a>¶
　　和元郎中從八月十一至十五夜翫月五首¶
半秋初入中旬夜已向堦前守月明從未圓時看却好¶
一分分見傍輪生¶
亂雲遮却臺東月不許教依次第看莫為詩家先見鏡¶
被他籠與作艱難¶
今夜月明勝昨夜新添桂樹近東枝立多地濕舁牀坐¶
看過墻西寸寸遲¶
月似圓來色漸凝玉盆盛水欲侵稜夜深盡放家人睡¶
<pb:KR4c0064_WYG_008-8b>¶
直到天明不炷燈¶
合望月時長望月分明不得似今年仰頭五夜風中立¶
(一作/坐)從未圓時直到圓¶
　　對酒¶
為病比來渾斷絶縁花不免却知聞從來事事闗身少¶
主領春風只在君¶
　　曉望華清宫¶
曉來樓閣更鮮明日出闌干見鹿行武帝自知身不死¶
<pb:KR4c0064_WYG_008-9a>¶
看修玉殿號長生¶
　　贈李愬僕射二首¶
和雪翻營一夜行神旗凍定馬無聲遥看火號連營赤¶
知是先鋒已上城¶
旗旛四面下營稠手詔頻來老將憂每日城南空挑戰¶
不知生縛入唐州¶
　　秋夜對雨寄石甕寺二秀才¶
夜山秋雨滴空廊燈照堂前樹葉光對坐讀書經巻後¶
<pb:KR4c0064_WYG_008-9b>¶
自披衣被掃僧房¶
　　華清宫前栁¶
楊栁宫前忽地春在先驚動探春人曉來唯欠驪山雨¶
洗却枝頭緑上塵¶
　　别楊校書¶
從軍末馬(一作/未滿)十三年白髮營中聽早蟬故作老丞身¶
不避縣名昭應管山泉¶
　　和門下武相公春曉聞鶯¶
<pb:KR4c0064_WYG_008-10a>¶
侵黑行飛一兩聲春寒囀小未分明若教更解諸餘語¶
應向宫花不惜情¶
　　田侍郎歸鎮八首¶
去處長將決勝籌廻廻身在陣前頭賊城破後先鋒入¶
看着紅粧不敢收¶
熨帖朝衣抛戰袍䕫龍班裏侍中髙對時先奏牙間將¶
次第天恩與節旄¶
踏着家鄉馬脚輕暮山秋色眼前明老人上酒齊頭拜¶
<pb:KR4c0064_WYG_008-10b>¶
得侍中來盡再生¶
功成誰不擁藩方富貴還須是本鄉萬里雙旌汾水上¶
玉鞭遥指白雲莊¶
皷吹旛旗道兩邊行男走女喜駢闐舊交省得當時别¶
指㸃如今却少年¶
廣場破陣樂初休彩纛髙於百尺樓老將氣雄爭起舞¶
管絃廻作大纒頭¶
笳聲萬里動燕山草白天清塞馬閒觸處不如别處樂¶
<pb:KR4c0064_WYG_008-11a>¶
可憐秋月照江闗¶
將士請衣忘却貧緑窗紅燭酒樓新家家盡踏還鄉曲¶
明月街中不絶人¶
　　寄廣文張博士¶
春明門外作卑官病友經年不得看莫道長安近於日¶
昇天却易到城難¶
　　早春書情¶
漸老風光不着身花溪栁陌早逢春近來行到門前少¶
<pb:KR4c0064_WYG_008-11b>¶
趂暖閑眠似病人¶
　　唐昌觀玉蘂花¶
一樹籠&KR0034;玉刻成飄廊㸃地色輕輕女冠夜覓香來處¶
唯見堦前碎月明¶
　　眼病寄同官¶
天寒眼痛少心情隔霧看人夜裏行年少徃來常不住¶
墻西凍地馬蹄聲¶
　　九日登叢臺¶
<pb:KR4c0064_WYG_008-12a>¶
平原池閣在誰家雙塔叢臺野菊花零落故宫無入路¶
西來澗水繞城斜¶
　　題酸棗縣蔡中郎碑¶
蒼苔滿字土埋龜風雨銷磨絶妙詞不向圖經中舊見¶
無人知是蔡邕碑¶
　　江陵使至汝州¶
廻看巴路在雲間寒食離家麥熟還日暮數峰青似染¶
商人說是汝州山¶
<pb:KR4c0064_WYG_008-12b>¶
　　十五夜望月¶
中庭地白樹棲鴉冷露無聲濕桂花今夜月明人盡望¶
不知秋思在誰家¶
　　宫詞一百首¶
蓬萊正殿壓金鼇紅日初生碧海濤開着五門遥北望¶
柘黄新帕御牀髙¶
殿前傳㸃各依班召對西來六詔蠻上得青花龍尾道¶
側身偷覷正南山¶
<pb:KR4c0064_WYG_008-13a>¶
龍烟日暖(一作/氣)紫曈曈宣政門當玉殿風五刻閤前卿¶
相出下簾聲在半天中¶
白玉窗前起草臣櫻桃初赤賜嘗新殿頭傳語金階逺¶
因進詞來謝聖人¶
内人對御疊花箋繡坐移來玉案邊紅蠟光中呈草本¶
平明舁出閤門宣¶
千牛仗下放朝初玉案傍邊立起居每日進來金鳳紙¶
殿頭無事不多書¶
<pb:KR4c0064_WYG_008-13b>¶
延英引對碧衣郎江硯宣毫各别牀天子下簾親考試¶
宫人手裏過茶湯¶
未明開着九重闗金畫黄龍五色幡直到銀臺排仗合¶
聖人三殿冊西畨¶
少年天子重邊功親到凌烟畫閣中教覓勲臣寫圖本¶
長生殿裏作屏風¶
丹鳳樓門把火開先排法駕出蓬萊棚前走馬人傳語¶
天子南郊一宿廻¶
<pb:KR4c0064_WYG_008-14a>¶
樓前立仗看宣赦萬歳聲長再拜齊日照彩盤髙百尺¶
飛仙爭上取金鷄¶
集賢殿裏圖書滿㸃勘頭邊御印同真跡進來依數字¶
别收鎻在玉函中¶
秘殿清齋刻漏長紫㣲宫女夜焚香拜陵日近公卿發¶
鹵簿分頭出太常¶
新調白馬怕鞭聲供奉騎來遶殿行為報諸王侵早入¶
隔門催進打毬名¶
<pb:KR4c0064_WYG_008-14b>¶
對御難爭第一籌殿前不打背身毬内人唱好龜兹曲¶
天子龍輿過玉樓¶
新衫一様殿頭黄銀帶排方獺尾長總把金鞭騎御馬¶
緑鬃紅額麝香香¶
羅衣葉葉繡重重金鳳銀鵝各一叢每遍舞時分兩向¶
太平萬歳字當中¶
魚藻宫中鎻翠娥先皇行處不曾過如今池底休鋪錦¶
菱角鷄頭積漸多¶
<pb:KR4c0064_WYG_008-15a>¶
殿前明日中和節連夜瓊林散舞衣傳報所司分蠟燭¶
監門金鎻放人歸¶
五更三㸃索金車盡放宫人出看花仗下一時催立馬¶
殿頭先報内園家¶
城東北面望雲樓半下珠簾半上鈎騎馬行人長逺過¶
恐防天子在樓頭¶
射生宫女宿紅妝請得新弓各自張臨上馬時齊賜酒¶
男兒跪拜謝君王¶
<pb:KR4c0064_WYG_008-15b>¶
新秋白兎大於拳紅耳霜毛趂草眠天子不教人射殺¶
玉鞭遮到馬蹄前¶
内鷹籠脫解紅絛鬬勝爭飛出手髙直上碧雲還却下¶
一雙金爪菊花毛¶
競渡船頭挿綵旗兩邊濺水濕羅衣池東爭向池西岸¶
先到先書上字歸¶
燈前飛入玉階蟲未卧常聞半夜鐘看着中元齋日到¶
自盤金線繡真容(一作/芙蓉)¶
<pb:KR4c0064_WYG_008-16a>¶
紅燈睡裏喚春雲雲上三更直宿分金砌雨來行歩滑¶
兩人擡起隠花裙¶
一時起立吹簫管得寵人來滿殿迎整頓衣裳皆着却¶
舞頭當拍第三聲¶
琵琶先抹六么頭小管丁寜側調愁半夜美人雙唱起¶
一聲聲出鳳凰樓¶
春池日暖少風波花裏牽船水上歌遥索劍南新様錦¶
東宫先釣得魚多¶
<pb:KR4c0064_WYG_008-16b>¶
十三初學擘箜篌弟子名中被㸃留昨日教坊新進入¶
並房宫女與梳頭¶
紅蠻捍撥帖胸前移坐當頭近御筵用力獨彈金殿響¶
鳳凰飛出四條絃¶
春風吹雨灑旗竿得出深宫不怕寒誇道自家能走馬¶
圍中横過覓人看¶
粟金腰帶象牙錐散挿紅翎玉突枝旋獵一邊還引馬¶
歸來鷄兎遶鞍垂¶
<pb:KR4c0064_WYG_008-17a>¶
雲駮花驄各試行一般毛色一般纓殿前來徃重騎過¶
欲得君王别賜名¶
每夜停燈熨御衣銀薫籠底火霏霏遥聽帳裏君王覺¶
上直鐘聲始得歸¶
因喫櫻桃病放歸三年着破(一作/盡)舊羅衣内中人識從¶
來去結得金花上貴妃¶
欲迎天子看花去下得金階却悔行恐見失恩人舊院¶
廻來衝(一作/憶)着五絃聲¶
<pb:KR4c0064_WYG_008-17b>¶
徃來舊院不堪修教近宣徽别起樓聞有美人新進入¶
六宫未見一時愁(一作宫中誰/識大家愁)¶
自誇歌舞勝諸人恨未承恩出内頻連夜宫中修别院¶
地衣簾額一時新¶
悶來無處可思量旋下金堦旋憶牀收得山丹紅蘂粉¶
窗中先(一作/洗)却麝香黄¶
蜂鬚蟬翅薄鬆鬆浮動搔頭似有風一度出時抛一遍¶
金條零落滿函中¶
<pb:KR4c0064_WYG_008-18a>¶
合暗報來門鎻了夜深應别喚笙歌房房下着珠簾睡¶
月過金堦白露多¶
御厨不食索時新每見花開即苦春白日卧多嬌似病¶
隔簾教喚女醫人¶
叢叢洗手遶金盆旋拭紅巾入殿門衆裏遥抛新橘子¶
在前收得便承恩¶
御池水色春來好處處分流白玉渠宻奏君王知入月¶
喚人相伴洗裙裾¶
<pb:KR4c0064_WYG_008-18b>¶
移來女樂部頭邊新賜花檀木五絃緶得紅羅手帕子¶
中心細畫一雙蟬¶
新晴草色緑温暾山雪初消滻水渾今日踏青歸校晚¶
傳聲留着望春門¶
西樓新換珠簾額中尉明朝設内家一様金盤五千面¶
紅蘇㸃出牡丹花¶
盡送春毬出内家記廵傳把一枝花散時各自燒紅燭¶
相逐行歸不上車¶
<pb:KR4c0064_WYG_008-19a>¶
家常愛着舊衣裳空挿紅梳不作粧忽地下堦裙帶解¶
非時應得見君王¶
别勑教歌不出房一聲一遍奏君王再三博士留殘拍¶
索向宣徽作徹章¶
行中第一爭先舞博士傍邊亦被欺忽覺管絃偷破拍¶
急翻羅袖不教知¶
私縫黄帔捨釵梳欲得金仙觀内居近被君王知識字¶
收來案上檢文書¶
<pb:KR4c0064_WYG_008-19b>¶
日冷天晴近臘時玉堦金瓦雪澌澌浴堂門外抄名入¶
公主家人謝面脂¶
未承恩澤一家愁乍到宫中憶外頭新學管絃聲尚澀¶
側商調裏唱伊州¶
東風潑火雨新休舁盡春泥掃雪溝走馬犢車當御路¶
漢陽宫主進鷄毬¶
風簾水閣壓芙蓉四面勾欄在水中避熱不歸金殿宿¶
秋河織女夜妝紅¶
<pb:KR4c0064_WYG_008-20a>¶
聖人生日明朝是私地先須屬内監自寫金花紅牓子¶
前頭先進鳳凰衫¶
避暑昭陽不擲盧井邊含水噴鵶雛内中數日無呼喚¶
搨得滕王蛺蝶圖¶
内宴初休入二更殿前燈火一天明中官傳㫖音聲散¶
諸院門開觸處行¶
玉蟬金雀三層挿翠髻髙叢緑鬂虚舞處春風吹落地¶
歸來别賜一頭梳¶
<pb:KR4c0064_WYG_008-20b>¶
樹葉初成鳥䕶窠石榴花裏笑聲多衆中遺却金釵子¶
拾得從他要贖麽¶
小殿初成粉未乾貴妃姊妹自來看為逢好日先移入¶
續向街西索牡丹¶
内人相續報花開准擬君王便看來逢着五絃琴繡袋¶
宜春院裏按歌廻¶
廵吹慢遍不相和暗數看誰曲校多明日梨花園裏見¶
先須逐(一作/直)得内家歌¶
<pb:KR4c0064_WYG_008-21a>¶
黄金合裏盛紅雪重結香羅四出花一一傍邊書勑字¶
中官送與大臣家¶
未明東上閤門開排仗聲從後殿來阿監兩邊相對立¶
遥聞索扇一時廻¶
宫人早起笑相呼不識堦前掃地夫乞與金錢爭借問¶
外頭還似此間無¶
小隨阿姊學吹笙好見君王賜與名夜拂玉牀朝把鏡¶
黄金殿外不教行¶
<pb:KR4c0064_WYG_008-21b>¶
日髙殿裏有香烟萬歳聲長動九天妃子院中初降誕¶
内人爭乞洗兒錢¶
宫花不共外邊同正月長生一朶紅供御櫻桃看守别¶
直無鵶鳥到園中¶
殿前鋪設兩邊樓寒食宫人歩打毬一半走來爭跪拜¶
上棚先謝得頭籌¶
太儀前日暖房來囑向昭儀乞藥栽勑賜一窠紅躑躅¶
謝恩未了奏花開¶
<pb:KR4c0064_WYG_008-22a>¶
御前新賜紫羅襦不下金堦上軟輿宫局總來為喜樂¶
院中新拜内尚書¶
鸚鵡誰教轉舌闗内人手裏養來姦語多更覺承恩澤¶
數對君王憶隴山¶
分朋閑坐賭櫻桃收却投壺玉腕勞各把沉香雙陸子¶
局中鬭累阿誰髙¶
禁寺紅樓内裏通笙歌引駕夾城東褁頭宫監堂前立¶
手把牙弰竹彈弓¶
<pb:KR4c0064_WYG_008-22b>¶
春風院院落花堆金鎻生衣掣不開更築歌臺起妝殿¶
明朝先進畫圖來¶
舞來汗濕羅衣徹樓上人扶下玉梯歸到院中重洗面¶
金盆水裏潑銀泥¶
宿妝殘粉未明天總在昭陽花樹邊寒食内人長白打¶
庫中先散與金錢¶
衆中偏得君王笑偷把金箱筆硯開書破紅蠻隔子上¶
旋推當直美人來¶
<pb:KR4c0064_WYG_008-23a>¶
教遍宫娥唱遍詞暗中頭白没人知樓中日日歌聲好¶
不問從初學阿誰¶
青樓小婦砑裙長總被抄名入教坊春設殿前多隊舞¶
棚頭各别請衣裳¶
水中芹葉土中花拾得還將避衆家總待别人般數盡¶
袖中拈出欝金芽¶
玉簫改調箏移柱催換紅羅繡舞筵未戴柘枝花帽子¶
兩行宫監在簾前¶
<pb:KR4c0064_WYG_008-23b>¶
窗窗戸戸院相當總有珠簾玳瑁牀雖道君王不來宿¶
帳中長是炷衙香¶
銀燭秋光冷畫屏輕羅小扇撲飛螢天街夜色凉如水¶
卧看牽牛織女星(一作/杜牧)¶
雨入珠簾滿殿凉避風新出玉盆湯内人恐要秋衣着¶
不住燻籠換好香¶
金吾除夜進儺名畫袴朱衣四隊行院院燒燈如白日¶
沉香火底坐吹笙¶
<pb:KR4c0064_WYG_008-24a>¶
樹頭樹底覓殘紅一片西飛一片東自是桃花貪結子¶
錯教人恨五更風¶
金殿當頭紫閣重仙人掌上玉芙蓉太平天子朝元日¶
五色雲車駕六龍¶
日晚長秋簾外報望陵歌舞在明朝添爐欲爇熏衣麝¶
憶得分時不忍燒(一作樂府/銅雀臺)¶
日映西陵松栢枝下臺相顧一相悲朝來樂府歌新曲¶
唱着君王自作詞(一作樂府/銅雀臺)¶
<pb:KR4c0064_WYG_008-24b>¶
泪盡羅巾夢不成夜深前殿按歌聲紅顔未老恩先斷¶
斜倚熏籠坐到明(一作白/居易)¶
新鷹初放兎初肥白日君王在内稀薄暮千門臨欲鎻¶
紅粧飛騎向前歸(此作歴代/宫詞不載)¶
黄金捍撥紫檀槽絃索初張調更髙盡理昨來新上曲¶
内官簾外送櫻桃(此作歴代/宫詞不載)¶
鴛鴦瓦上瞥然聲晝寢宫娥夢裏驚元是吾皇金彈子¶
海棠花下打流鶯(一作花/蘂夫人)¶
<pb:KR4c0064_WYG_008-25a>¶
寳仗平明金殿開暫將紈扇共徘徊玉顔不及寒鴉色¶
猶帶昭陽日影來(一作王/昌齡)¶
閑吹玉殿昭華管醉折梨園縹蒂花十年一夢歸人世¶
綘縷猶封繫臂紗(一作/杜牧)¶
　附録¶
忽地金輿向月陂内人接着便相隨却因(一作/囘)龍武軍¶
前過當殿(一作/處)教看(一作/開)卧鴨兒(一作/池)¶
畫作天河刻作牛玉梭金鑷采橋頭每年宫女穿針¶
<pb:KR4c0064_WYG_008-25b>¶
夜勅賜新恩(一作/諸親)乞巧樓¶
春來懶(一作/晚)困不梳頭怕逐(一作/懶侍)君王苑北遊暫向玉¶
花階上立簸錢贏得兩三籌¶
彈棊玉指兩叅差背局臨虚鬭着危先打角頭紅子落¶
上三金字半邊垂¶
宛轉黄金白柄長青荷葉子畫鴛鴦把來不是呈新様¶
欲進㣲風到御牀¶
供御香方加減頻水沈山麝每囬新内中不許相傳出¶
<pb:KR4c0064_WYG_008-26a>¶
已被醫家寫與人¶
藥童食後進雲漿髙殿無風扇少凉每到日中重掠鬢¶
衩衣騎馬遶宫廊(右七首載/楊升菴集)¶
歩行送出長門逺不許來辭舊院花只恐他時身到此¶
乞求恩赦得還家¶
嫌羅不著索輕&KR0008;對面教人染褪紅衫子成來一遍出¶
今朝看處滿園中(右二首載/歴代宫詞)¶
　¶
<pb:KR4c0064_WYG_008-26b>¶
　¶
　¶
　¶
　¶
　¶
　¶
　¶
　王司馬集巻八¶
