# -*- mode: mandoku-view; -*-
#+TITLE: 王司馬集
#+DATE: 2015-08-24 23:48:12.230420
#+PROPERTY: ID KR4c0064
#+PROPERTY: BASEEDITION WYG    
#+PROPERTY: JUAN 卷三
<pb:KR4c0064_WYG_003-1a>¶
欽定四庫全書¶
　王司馬集巻三¶
　　　　　　　　　　　　　唐　王建　撰¶
　　送人遊塞¶
初晴天墮絲晚色上春枝城下路分處邊頭人去時停¶
車數行日勸酒問回期亦是茫茫客還從此别離¶
　　塞上逢故人¶
百戰一身在相逢白髮生何時得鄉信每日算歸程走¶
<pb:KR4c0064_WYG_003-1b>¶
馬登寒壠驅羊入廢城羌笳三兩曲人醉海西營¶
　　南中¶
天南多鳥聲州縣半無城野市依蠻姓山村逐水名瘴¶
烟沙上起隂火雨中生獨有求珠客年年入海行¶
　　汴路水驛¶
晚泊水邊驛栁塘初起風蛙鳴蒲葉下魚入稻花中去¶
舍已云逺問程猶向東近來多怨别不與少年同¶
　　淮南使廻留别竇侍御¶
<pb:KR4c0064_WYG_003-2a>¶
戀戀春恨結綿綿淮草深病身愁至夜逺道畏逢隂忽¶
逐酒盃㑹暫同風景心從今一分散還是繞枝禽¶
　　汴路即事¶
千里河烟直青槐夾岸長天涯同此路人語各殊方草¶
市迎江貨津橋稅海商廻看故宫栁憔悴不成行¶
　　山居¶
屋在瀑泉西茅簷(一作/屋)下有溪閉門留野鹿分食養山¶
雞桂熟長收子蘭生不作畦初開洞中路深處轉松梯¶
<pb:KR4c0064_WYG_003-2b>¶
　　醉後憶山中故人¶
花開草復秋雲水自悠悠因醉暫無事在山難免愁遇¶
晴須看月聞健且登樓暗想山中伴如今盡白頭¶
　　送流人¶
見説長沙去無親亦共愁隂雲鬼門夜寒雨瘴江秋水¶
國山魈引蠻鄉洞主留漸看歸處逺(一作/阻)垂白住炎洲¶
　　貧居¶
眼底貧家計多時總莫嫌蠧生謄藥紙字暗(一作/脫)換書¶
<pb:KR4c0064_WYG_003-3a>¶
籖避雨濕黄葉遮風下黑簾近來身不健時就六壬占¶
　　過趙居士擬直草堂處所¶
休師竹林北空可兩三間雖愛獨居好終來相伴閑猶¶
嫌近前樹為礙看南山的有深耕處春初須早還¶
　　新開望山處¶
新開望山處今朝減病眠應移千里道猶自數峰偏故¶
欲遮春巷還來遶暮天老夫行歩弱免到寺門前¶
　　題東華觀¶
<pb:KR4c0064_WYG_003-3b>¶
路盡烟水外院門題上清鶴雛虛解語瓊葉軟無聲白¶
髮道心熟黄衣仙骨輕寂寥虛境裏何處覓長生¶
　　飯僧¶
别屋炊香飯薰辛不入家温泉調葛麵淨手摘藤花蒲¶
鮓除青葉芹虀帶紫芽願師常伴食消氣有薑茶¶
　　照鏡¶
忽自見憔悴壯年人亦疑髮縁多病落力為不行衰煖¶
手揉雙目看圖引四肢老來真愛道所恨覓還遲¶
<pb:KR4c0064_WYG_003-4a>¶
　　歸昭應留别城中¶
喜得近京城官卑意亦榮並牀歡未定離室思還生計¶
拙偷閑住經過買日行如無自來分一驛是遥程¶
　　荅寄芙蓉冠子¶
一學芙蓉葉初開映水幽雖經小(一作/巧)兒手不稱老夫¶
頭枕上眠常戴風前醉恐柔明年有閨閣此様必難求¶
　　長安春遊¶
騎馬傍閑坊新衣著雨香桃花紅粉醉栁樹(一作/絮)白雲¶
<pb:KR4c0064_WYG_003-4b>¶
狂不覺愁春去何曾得日長牡丹相次發城裏又須忙¶
　　冬夜感懐¶
晚年恩愛少耳目靜於僧一夜不聞語空房惟有燈氣¶
嘘寒被濕霜入破窗凝(一作月照/冷階凝)斷得人間事長如此¶
亦能¶
　　初到昭應呈同僚¶
白髮初為吏有慙年少郎自知身上拙不稱世間忙秋¶
雨縣&KR0633;緑暮山宫樹黄同官若容許長借老僧房¶
<pb:KR4c0064_WYG_003-5a>¶
　　縣丞㕔即事¶
宫殿半山上人家髙下居古㕔眠受魘老吏語多虛雨¶
水洗荒竹溪沙填廢渠聖朝收外府皆自九天除¶
　　閑居即事¶
老病貪光景尋常不下簾妻愁耽酒僻人怪考詩嚴小¶
婢偷紅紙嬌兒弄白髯有時看舊巻未免意中嫌¶
　　林居¶
荒林四面通門在野田中頑僕長如客貧居未勝蓬舊¶
<pb:KR4c0064_WYG_003-5b>¶
綿衣不暖新草屋多風唯去山南近閑親販藥翁¶
　　原上新居十三首¶
新占原頭地本無山可歸荒藤生葉晚老杏著花稀厨¶
舍近泥竈家人初飽薇弟兄今四散何日更相依¶
一家榆栁新四面逺無隣人少愁聞病莊孤幸得貧耕¶
牛長願飽樵僕每憐勤終日憂衣食何由脫此身¶
長安無舊識百里是生(一作/天)涯寂寞思逢友荒凉喜見¶
花訪僧求賤藥將馬中豪家乍(一作/作)得新蔬菜朝盤忽¶
<pb:KR4c0064_WYG_003-6a>¶
覺奢¶
雞鳴村舍遥花發亦蕭條野竹初生筍溪田未得苗家¶
貧僮僕瘦春冷菜蔬焦甘分長如此無名在聖朝¶
春來梨棗盡啼哭小兒饑隣富雞長去莊貧客漸稀借¶
牛耕地晚賣樹納錢遲&KR0633;下當官路依山補竹籬¶
自掃一間房唯鋪獨卧牀野羮溪菜滑山紙水苔香陳¶
藥初和白(一作/蜜)新經未入黄近來心力少休讀養生方¶
擬作讀經人空房置淨巾鎻茶藤篋宻曝藥竹牀新老¶
<pb:KR4c0064_WYG_003-6b>¶
病應隨業因縁不離身焚香向居士無計出諸塵¶
移家近住村貧苦自安存細問梨果植逺求花藥根倩¶
人開廢井趂犢入新園長愛當山立黄昏不閉門¶
和煖遶林行新貧足喜聲掃渠憂竹旱澆地引蘭生山¶
客憑栽樹家僮使入城門前粉壁上書著縣官名¶
住處鐘鼓外免爭當路橋身閑時却困兒病可來嬌雞¶
睡日陽暖蜂(一作/蝶)狂花艶燒長安足門戸疊疊看登朝¶
近來年紀到世事總無心古鶴憑人榻閑詩任客吟送¶
<pb:KR4c0064_WYG_003-7a>¶
經還野院移石入幽林谷口春風惡梨花盖地深¶
嬾更學諸餘林中掃地居膩衣穿不洗白髮短慵梳苦¶
相常多淚勞生自悟虚閑行人事絶親故亦無書¶
住處去山近傍園麋鹿行野桑穿井長荒竹過&KR0633;生新¶
識隣里面未諳村社情名田無力及賤賃與人耕¶
　　送李評事使蜀¶
勸酒不依廵明朝萬里人轉江雲棧細近驛板橋新石¶
冷啼猿影松昏戲鹿塵少年為客好况是益州春¶
<pb:KR4c0064_WYG_003-7b>¶
　　新修道居¶
世間無所入學道處新成兩面有山色六時聞磬聲閑¶
加經遍數老愛字分明若得離煩惱焚香過一生¶
　　贈洪哲師¶
老僧真古畫閑座語中㕔識病方書聖諳山草木靈人¶
來多(一作/還)施藥願滿不持經相伴尋溪竹秋苔襪履青¶
　　題法雲禪院僧¶
不剃頭多日禪來白髮長合村迎住寺同學乞修房覺¶
<pb:KR4c0064_WYG_003-8a>¶
少持經力憂無養病糧上山猶得在自解衲衣裳¶
　　贈溪翁¶
溪田借四隣不省解憂身看日和仙藥書符救病人伴¶
僧齋過夏中酒卧經旬應得丹砂(一作/霜)力春來黑髮新¶
　　謝李續主簿¶
館舍幸相近因風及病身一官雖隔水四韻(一作/五字)是同¶
人衰卧朦朧曉貧居冷落春少年無不好莫恨滿頭塵¶
　　寒食¶
<pb:KR4c0064_WYG_003-8b>¶
田舍清明日家家出火遲白衫眠古巷紅(一作/結)索搭髙¶
枝紗帶生難結銅釵重欲垂斬新衣踏盡還似去年時¶
　　貽小尼師¶
新剃青頭髮生來未掃眉身輕禮拜穏心慢記經遲喚¶
起猶侵曉催齋已過時春晴堦下立私地弄花枝¶
　　惜歡¶
當懽須且懽過後買應難歳去停燈守花開把火看狂¶
來欺酒淺愁盡覺天寛次第頭皆白齊年人已殘¶
<pb:KR4c0064_WYG_003-9a>¶
　　山中惜花¶
恕(一作/愁)看花漸稀罪過酒醒時尋覓風來處驚張夜落¶
時遊絲纒(一作/縈)故蘂宿葉守空枝開取當(一作/溪)軒地年¶
年樹底期¶
　　和武門下傷韋令孔雀¶
孤號秋閣隂韋令在時禽覓伴海山黑思鄉橘柚深舉¶
頭聞舊曲顧尾惜殘金顦顇不飛去重君池上心¶
　　題所賃宅牡丹花¶
<pb:KR4c0064_WYG_003-9b>¶
賃宅得花饒初開恐是妖粉光深紫膩肉色退紅嬌且¶
願風留著惟愁日炙燋可憐零落蘂收取作香燒¶
　　隠者居¶
山人住(一作/在)處髙看日上蟠桃雪縷青山脉雲生白鶴¶
毛朱書䕶身咒水噀斷邪刀何物中(一作/堪)長食胡麻慢¶
火熬¶
　　昭應官舍¶
繞㕔春草合知道縣家閑行見雨遮院卧看人上山避¶
<pb:KR4c0064_WYG_003-10a>¶
風新浴後請假未醒間朝客輕卑吏從他不徃還¶
　¶
　¶
　¶
　¶
　¶
　¶
　¶
<pb:KR4c0064_WYG_003-10b>¶
　¶
　¶
　¶
　¶
　¶
　¶
　¶
　王司馬集巻三¶
