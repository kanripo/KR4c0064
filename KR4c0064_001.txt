# -*- mode: mandoku-view; -*-
#+TITLE: 王司馬集
#+DATE: 2015-08-24 23:48:12.200773
#+PROPERTY: ID KR4c0064
#+PROPERTY: BASEEDITION WYG    
#+PROPERTY: JUAN 卷一
<pb:KR4c0064_WYG_001-1a>¶
欽定四庫全書¶
　王司馬集巻一¶
　　　　　　　　　　　　　唐　王建　撰¶
　　送人¶
白日向西沒黄河復東流人生足著地寧免四方遊我¶
行無返顧祝子勿迴頭當須向前去何用起離憂但恐¶
無廣路平地作山丘令我車與馬欲疾反停留蜀客多¶
積貨邊人易封侯男兒戀家鄉歡樂為仇讎丁寧相勸¶
<pb:KR4c0064_WYG_001-1b>¶
勉苦口幸無尤對面無相成不如豺虎儔彼逺不寄書¶
此寒莫寄裘與君俱絶蹟兩念無因由¶
　　主人故亭¶
主人昔專城城南起髙亭貴與賔客遊工者夜不寧酒¶
食宴圃人栽接望早成經年使家僮逺道求異英郡中¶
暫閑暇遶樹引諸生開泉浴山籬為愛山中聲世間事¶
難保一旦各徂征死生不相及花落實方榮我未至此¶
中守吏非本名重君昔為主相與下馬行舊島日日摧¶
<pb:KR4c0064_WYG_001-2a>¶
池水不復清豈無後人賞所貴手自營澆酒向所思風¶
起如有靈此去不重來重來傷我形¶
　　古從軍¶
漢家(一作/軍)逐單于日没處河曲浮雲道旁起行子車下¶
宿槍城圍鼓角氊帳依山谷馬上懸壺漿刀頭分頰肉¶
來時髙堂上父母親結束迴面不見客風吹破衣服金¶
瘡在肢節相與拔箭鏃聞道西涼州家家婦人哭¶
　　邯鄲主人¶
<pb:KR4c0064_WYG_001-2b>¶
逺客無主人夜投邯鄲市飛蛾繞殘燭半夜人醉起壚¶
邊酒家女遺我緗綺被合成雙鳳花宛轉不相離縱令¶
顔色改勿遣合歡異一念始為難萬金誰足貴門前長¶
安道去者如流水晨風羣鳥翔徘徊别離此¶
　　泛水曲¶
載酒入烟浦方舟泛綠波子釣我復飲子飲我還歌蓮¶
深㣲路通峰曲幽氣多閱芳無留瞬弄桂不停柯水上¶
秋日鮮西山碧峩峩兹歡良可貴誰復更來過¶
<pb:KR4c0064_WYG_001-3a>¶
　　江南雜體二首¶
江上風翛翛竹間湘水流日夜桂花落行人去悠悠復¶
見離别處蟲聲隂雨秋¶
處處江草綠行人發瀟湘瀟湘迴雁多日夜思故鄉春¶
夢不知數空山蘭蕙芳¶
　　逺征歸¶
萬里發遼陽處處問家鄉迴車不淹轍雨雪滿衣裳行¶
見日月疾坐思道路長但令不征戍暗鏡生重光¶
<pb:KR4c0064_WYG_001-3b>¶
　　思逺人¶
妾思常懸懸君行復綿綿征途向何處碧海與青天羇¶
人自有念誰令長在邊少年若不歸蘭室如黄泉¶
　　傷近者不見¶
離人隔中庭幸不為逺征雕梁下有壁聞語亦聞行天¶
涯尚寄信此處不傳情君能竝照水形影自分明¶
　　元日早朝¶
大國禮樂備萬邦朝元正東方色未動冠劍門已盈帝¶
<pb:KR4c0064_WYG_001-4a>¶
居在蓬萊肅肅鐘漏清將軍領羽林持㦸廵宫城翠華¶
皆宿陳雪仗羅天兵庭燎逺煌煌旗上日月明聖人龍¶
火衣寢殿開璇扄龍樓横紫烟宫女天中行六蕃陪位¶
次衣服各異形舉頭看玉牌不識宫殿名左右雉扇開¶
蹈舞分滿庭朝服帶金玉珊珊相觸聲泰階備雅樂九¶
奏鸞鳳鳴徘徊慶雲中竽磬寒錚錚三公再獻夀上帝¶
錫永貞天明告四方羣后保太平¶
　　聞故人自征戍回¶
<pb:KR4c0064_WYG_001-4b>¶
昔聞着征戍三年一還鄉今來不換兵須死在戰塲念¶
子無氣力徒學事戎行少年得生還有同墮穹蒼自去¶
報爾家再行上髙堂爾父(一作/弟)降廢櫪爾母縫新裳恍¶
恍恐不真猶未苦承望每日空出城畏渴携壺漿安得¶
縮地經忽使在我傍亦知逺行勞人悴馬𤣥黄慎莫多¶
停留苦我居者腸¶
　　七泉寺上方¶
長年好名山本性今得從迴看塵蹟遥稍見麋鹿蹤老¶
<pb:KR4c0064_WYG_001-5a>¶
僧雲中居石門青重重隂泉養成龜古壁飛却龍掃石¶
禮新經懸幡上髙峰日夕猿鳥合覓食聽山鐘將火尋¶
逺泉煮茶傍寒松晚隨收藥人便宿南澗中晨起衝露¶
行濕花枝茸茸歸依向禪師願作香火翁¶
　　從元太守夏讌西樓¶
六月辰亦熱卑居多煩昏五馬遊西城几杖隨朱輪西¶
樓臨方塘嘉木當華軒鳬鷖滿中流有酒復盈樽山東¶
地無山平視大(一作/天)海垠髙風凉氣來灝景沉清源青¶
<pb:KR4c0064_WYG_001-5b>¶
衿儼坐傍禮容益存存顧(一作/願)為顔氏徒歌詠夫子門¶
　　酧栢侍御聞與韋處士同遊靈臺寺見寄¶
西域傳中説靈臺屬雍州有泉皆聖蹟有石皆佛頭所¶
出薝蔔香外國欲來求毒蛇䕶其下樵者不可偷古碑¶
在雲巔備載置寺由魏家移下來後人始增修近與韋¶
處士愛此山之幽各自具所湏竹籠盛茶甌牽馬過危¶
棧襞衣渉奔流草開平路盡林下大石稠過廊轉經峰¶
忽見東西樓瀑布當寺門迸落衣裳秋石苔鋪紫花溪¶
<pb:KR4c0064_WYG_001-6a>¶
葉裁碧油松根載殿髙飄颻仙山浮縣中賢大夫一月¶
前此遊賽神賀得雨豈暇多停留二十韻新詩逺寄尋¶
山儔清泠玉澗泣冷切石磬愁君名髙難閑餘身愚終¶
休相將長無因從今生離憂¶
　　荆南贈别李肇著作轉韻詩¶
輝天復耀地再為歌詠始素傳學道徒清門有君子文¶
澗瀉潺潺徳峰來壘壘兩京二十年投食公卿(一作/卿相)間¶
封章既不下故舊多慚顔賣馬市耕牛却歸湘浦山麥¶
<pb:KR4c0064_WYG_001-6b>¶
收蠶上簇衣食應豐足碧澗伴僧禪秋山對雨宿且歡¶
身體適幸免纓組束上宰鎮荆州敬重同歳遊歡逢通¶
世友簡授畫戎籌遲遲就公食愴愴别野裘主人開宴¶
席禮數無形迹醉笑或顛吟發談皆損益臨甃理芳鮮¶
升堂引賔客早歳慕嘉名逺思今始平孔門忝同轍潘¶
舘幸諸甥自知再婚娶豈望為親情欣欣還切切又二¶
千里别楚筆防寄書蜀茶憂逺熱闗山足重疊㑹合何¶
時節莫歡各從軍且愁岐路分美人停玉指離瑟不中¶
<pb:KR4c0064_WYG_001-7a>¶
聞爭向巴山夜猿聲滿碧雲¶
　　早發金堤驛¶
蟲聲四野合月色滿城白家家閉戸眠行人發孤驛離¶
家尚苦熱衣服惟輕綌時節忽復遷秋風徹經脉人睡¶
落塹轍馬驚入蘆荻慰逺時問程驚昏忽揺䇿從軍豈¶
云樂憂患長縈積唯願在家貧團圓過朝夕¶
　　和裴相公道中贈别張相公¶
雲間雙鳳鳴一去一歸城鞍馬朝天色封章戀闕情日¶
<pb:KR4c0064_WYG_001-7b>¶
臨宫樹髙烟盖沙草平㑹當戎事息聮影遶池行¶
　　和錢舍人水植詩¶
盆裏盛野泉晚鮮幽池好初活草根浮重生荷葉小多¶
時水馬出盡日蜻蜓遶朝早獨來看冷星沉碧曉¶
　　題夀安南館¶
明發行閒亭天暖幽桂碧雲生四面山水接當階石濕¶
堤浴鳥痕破苔卧鹿蹟不縁塵駕觸堪作商皓宅¶
　　送張籍歸江東¶
<pb:KR4c0064_WYG_001-8a>¶
清泉澣塵緇靈藥釋昏狂君詩發大雅正氣廽我腸復¶
令五彩姿潔白歸天常昔歳同講道青襟在師傍出處¶
兩相因如彼衣與裳行行成歸計(一作/此)離我適咸陽失¶
意未還家馬蹄盡四方訪餘詠新文不倦道路長僮僕¶
懐昔念亦如還故鄉相親惜晝夜寢息不異牀猶將在¶
逺道忽忽起思量黄金未為罍無以挹酒漿所念俱貧¶
賤安得相發揚廽車逺歸省舊宅江南廂歸鄉非得意¶
但貴情義彰五月天氣熱波濤毒於湯慎勿多飲酒藥¶
<pb:KR4c0064_WYG_001-8b>¶
膳願自强¶
　　勵學¶
買地不肥實其繁繫耕鑿良田少鋤理蘭焦香亦薄勿¶
以聽者迷故使宫徴錯誰言三歳童還能分善惡孜孜¶
日求益猶恐業未博况我性頑䝉復不勤修學有如朝¶
暮食暫虧憂隕穫若使無六經賢愚何所託¶
　　山中寄及第故人¶
長長南山松短短北磵楊俱承日月照幸免斤斧傷去¶
<pb:KR4c0064_WYG_001-9a>¶
年與子别誠言暫還鄉如何棄我去天路忽騰驤誰謂¶
有雙目識貌不識腸豈知心内乖着我薜蘿裳尋君向¶
前事不歎今異翔徃徃空室中寤寐説珪璋十年居此¶
溪松桂日蒼蒼自從無佳人山中不輝光盡棄所留藥¶
亦焚舊草堂還君誓已書歸我學仙方既為參與辰各¶
願不相望始終名利途慎勿罹咎殃¶
　　求友¶
鑒形須明鏡療疾須良醫若無傍人見形疾安自知世¶
<pb:KR4c0064_WYG_001-9b>¶
路薄言行學成棄其師每懐一飯恩千重勸勉詞斆學¶
既不誠朋友道日虧遂作名利交四海爭奔馳常慕正¶
直人生死不相離苟能成我身甘與僮僕隨我言彼當¶
信彼道我無疑針藥及病源以石投深池終朝舉善道¶
敬愛當行之縱令誤所見亦貴本相規不求立名聲所¶
貴去瑕玼(一作/疵)各願貽子孫永為後世資¶
　　寄李益少監兼送張實游幽州¶
大雅廢已久人倫失其常天若不生君誰復為文綱迷¶
<pb:KR4c0064_WYG_001-10a>¶
者得道路溺者遇舟航國風人已變山澤増輝光星辰¶
有其位豈合離帝傍賢人既遐征鳳鳥安來翔少小慕¶
髙名所念隔山岡集巻新紙封每讀常焚香古來誰自¶
達取鑒有賢良未為知音故徒恨名不彰諒無金石堅¶
性命豈能長常恐一世中不上君子堂偉哉清河子少¶
年志堅强篋中有素文千里求發揚自顧音韻乖無因¶
合宫商幸君逹精誠為我求逥章¶
　　寄崔列中丞¶
<pb:KR4c0064_WYG_001-10b>¶
火山無冷地濁流無清源人生在艱世何處避讒言諸¶
侯鎮九州天子開四門尚有忠義士不得申其寃嘉木¶
移逺植為我當行軒君子居要途易失主人恩我受古¶
人道師君直且温貪泉誓不飲邪路誓不奔如何非岡¶
坂故使車輪飜妓妾隨他人家事幸獲存當時門前客¶
黙黙空寃煩從今遇明代善惡亦須論莫以曾見疑直¶
道遂不敦¶
　　喻時¶
<pb:KR4c0064_WYG_001-11a>¶
去者如弊帷來者如新衣鮮華非久長色落還棄遺詎¶
知行者夭豈悟壯者衰區區未死聞(一作/間)廽面相是非¶
好聞苦不樂好視忽生疵乃明萬物情皆逐人心移古¶
今盡如此逹士將何為¶
　　贈王侍御¶
愚者昧邪正貴將平道行君子抱仁義不懼天地傾三¶
受主人辟方出咸陽城遲疑匪自崇將顯求賢名自來¶
掌軍書無不盡臣誠何必操白刃始致海内平恭事四¶
<pb:KR4c0064_WYG_001-11b>¶
海人甚於敬公卿有惡如己辱聞善如己榮或人居饑¶
寒進退陳中情徹晏聽苦辛坐卧身不寜以心應所求¶
盡家猶為輕衣食有親疎但恐踰禮經我今願求益詎¶
敢為友生幸君揚素風永作來者程¶
　　宋氏五女(貝州宋處士若芬五女若/華若昭若倫若憲若荀)¶
五女誓終養貞孝内自持兎絲自縈紆不上青松枝晨¶
昏在親傍閑則讀書詩自得聖人心不因儒者知少年¶
絶音華貴絶父母詞素釵垂兩髦短窄古時儀(一作/衣)行¶
<pb:KR4c0064_WYG_001-12a>¶
成聞四方徴詔環珮隨同時入皇宫聮影歩玉墀鄉中¶
尚其風重為修茅茨聖朝有良史將此為女師¶
　　送于丹移家洺州¶
憶昔門館前君當童子年今來見成長俱過述所傳詩¶
禮不外學兄弟相攻研如彼販海翁豈種溪中田四方¶
尚爾文獨我敬爾賢但愛金玉聲不貴金玉堅孤遺一¶
室中寢食不相捐飽如腸胃同疾若膚體連耕(一作/居)者¶
求沃土漚者求深源彼邦君子居(一作/意)一日可徂遷念¶
<pb:KR4c0064_WYG_001-12b>¶
此居處近各為衣食牽從今不見面猶勝異山川既乖¶
歡㑹期欝欝兩難宣素琴苦無徽安得宫商全他皆緩¶
别日我願促行軒送人莫長歌長歌離恨延羸馬不知¶
去過門常盤旋㑹當為爾隣有地容一泉¶
　　留别舍弟¶
孤賤相長育未曾為逺遊誰不重歡愛晨昏闕珍羞出¶
門念衣單草木當窮秋非疾有憂歎實為人子尤世情¶
本難合對面隔山丘况復干戈地懦夫何所投與爾俱¶
<pb:KR4c0064_WYG_001-13a>¶
長成尚為溝壑憂豈非輕歳月少小不勤修從今解思¶
量勉力謀善猷但得成爾身衣食寜我求固合受此訓¶
墮慢為身羞(一作/讎)歳暮當歸來慎莫懐逺愁¶
　　壊屋¶
官家有壊屋居者願離得苟或幸其遷囬(一作/因)循任傾¶
側若當君子住一日還修餙必使換榱楹先須木端直¶
永令雀與䑕無處求棲息堅固傳後人從今勉勞力以¶
兹喻臣下亦可成邦國雖曰愚者詞將來幸無惑¶
<pb:KR4c0064_WYG_001-13b>¶
　　送薛蔓應舉¶
四海重貢獻珠賮稱至珍聖朝開禮闈所貴集嘉賔若¶
生在世間此路出常倫一士登甲科九族光彩新憧憧¶
車馬徒爭踏長安塵萬目視髙天昇者得苦辛况子當¶
少年丈人在咸秦出門見宫闕獻賦待朱輪有賢大國¶
豐無子一家貧男兒富邦家豈為榮其身煌煌文明代¶
俱幸生此辰自顧非國風難以合聖人子去東堂上我¶
歸南澗濵願君勤作書與我山中隣¶
<pb:KR4c0064_WYG_001-14a>¶
　　將歸故山留別杜侍御(一作/郎)¶
有川不得渉有路不得行沉沉百憂中一日如一生錯¶
來千諸侯石田廢春耕虎㦸衛重門何因逹中誠日月¶
俱照耀(一作/輝)山川異隂晴如何百里間開目不見明我¶
今歸故山誓與草木并願君去丘坂長使道路平¶
　　送韋處士老舅¶
憶昨癡小年不知有經籍常隨童子遊多向外家劇偷¶
花入隣里弄筆書牆壁照水學梳頭應門未穿幘人前¶
<pb:KR4c0064_WYG_001-14b>¶
賞文性梨果䝉不惜賦字詠新泉探題得幽石自從出¶
闗輔三十年作客風雨一飄颻親情多阻隔如何二千¶
里塵土驅蹇瘠良久陳苦辛從頭歎衰白既來今又去¶
暫笑還成慽落日動征車春風巻離席雲臺觀西路華¶
嶽祠前栢㑹得過帝鄉重尋舊行蹟¶
　　送同學故人¶
各為四方人此地同事師業成有先後不得長相隨出¶
林多道路縁岡復遶陂念君辛苦行令我形體疲黄葉¶
<pb:KR4c0064_WYG_001-15a>¶
墮車前四散當此時亭上夜蕭索山風水離離¶
　　幽州送申稷評事歸平盧¶
行子繞天北山髙塞復深升堂展客禮臨水濯纓襟驅¶
馳戎地馬聚散林間禽一杯瀉東流各願無異心薊亭¶
雖苦寒春夕勿重衾從軍任白頭莫賣故山岑¶
　　温門山¶
早入温門山羣峰亂如㦸崩崖欲相觸呀豁斷行迹脱¶
屐尋淺流定足畏欹石路盡十里溪地多千歳栢洞門¶
<pb:KR4c0064_WYG_001-15b>¶
晝隂黑深處惟石壁似見丹砂光亦聞鐘乳滴靈池出¶
山底沸水衝地脉暖氣成濕烟濛濛窗中白隨僧入古¶
寺便是雲外客月出天氣凉夜鐘山寂寂¶
　　代故人新姬侍疾¶
雙轂不廻轍子疾已在傍侍坐長揺扇迎醫慚下牀新¶
施箱中幔未洗來時粧奉君纒綿意幸願莫相㤀¶
　　採桑¶
鳥鳴桑葉間緑條復柔柔攀看去手近散作(一作/下)長長¶
<pb:KR4c0064_WYG_001-16a>¶
鈎黄花盖野田白馬少年遊所念豈㢠廻顧良人在髙樓¶
　　曉思¶
春條露霏霏曉氣生綠水林間棲鳥散逺念征人起幽¶
花宿含彩早蝶寒弄翅君行非晨風詎能從門至¶
　　早起¶
㢠廻燈正衣裳出戸星未稀堂前候姑起環珮生晨輝暗¶
池光羃䍥宻樹花葳蕤九城鐘漏絶遥聽直郎歸¶
　　酬張十八病中寄詩¶
<pb:KR4c0064_WYG_001-16b>¶
本性慵逺行綿綿病自生見君綢繆思慰我寂寞情風¶
幌夜不掩秋燈照雨明彼愁此又憶一夕兩盈盈¶
　¶
　¶
　¶
　¶
　¶
　王司馬集巻一¶
