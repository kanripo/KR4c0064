# -*- mode: mandoku-view; -*-
#+TITLE: 王司馬集
#+DATE: 2015-08-24 23:48:12.269871
#+PROPERTY: ID KR4c0064
#+PROPERTY: BASEEDITION WYG    
#+PROPERTY: JUAN 卷六
<pb:KR4c0064_WYG_006-1a>¶
欽定四庫全書¶
　王司馬集巻六¶
　　　　　　　　　　　　　唐　王建　撰¶
　　寄杜侍御¶
何須服藥覓昇天粉閣為郎即是仙買宅但幽從索價¶
栽松取活不爭錢退朝寺裏尋荒塔經宿城南看野泉¶
道氣清凝分曉爽詩情冷瘦滴秋鮮學通儒釋三千巻¶
身擁旌旗二十年春巷偶過同戸飲暖窗時語對牀眠¶
<pb:KR4c0064_WYG_006-1b>¶
破除心力縁書癖傷瘦花枝為酒顛今日總來歸聖代¶
(一作今日總/離軍馬地)丈人先逹幸相憐¶
　　寄上韓愈侍郎¶
重登大學領儒流學浪詞鋒壓九州不以雄名疎野賤¶
唯將直氣折王侯詠傷松桂(一作/栢)青山瘦取盡珠璣碧¶
海愁叙述異篇經總别鞭驅險句最(一作/緫)先投碑文合¶
遣貞魂謝史筆應令謟骨羞清俸探將還酒債黄金旋¶
得起書樓叅來擬設官人禮朝退多逢月閣遊見向(一/作)¶
<pb:KR4c0064_WYG_006-2a>¶
(說/)雲泉求住處若無知薦一生休¶
　　贈華州鄭大夫¶
此官出入鳳池頭通化門前第一州少華山雲當驛起¶
小敷溪水入城流空閑地内人初滿詞訟牌前草漸稠¶
報狀拆開知足雨赦書宣過喜無囚自來不說雙旌貴¶
恐替長教百姓愁公退晚凉無一事(一作吏散日/髙衙府靜)歩行¶
携客上南樓¶
　　寄賀田侍中東平功成¶
<pb:KR4c0064_WYG_006-2b>¶
使廻髙品滿城傳親見沂公在陣前百里旗幡衝即斷¶
兩重衣甲射皆穿探知㸃檢兵應怯算得新移柵未堅¶
營被數驚乘勢破將經頻敗遂生全宻招殘㓂防人覺¶
遥斬元兇恐自專首讓諸軍無敢近功歸部曲不爭先¶
開通州縣斜連海交割山河直到燕戰馬散驅還逐草¶
肉牛齊散却耕田府中獨拜將軍貴門下兼分宰相權¶
唐史上頭功第一春風雙節好朝天¶
　　送裴相公上太原¶
<pb:KR4c0064_WYG_006-3a>¶
還携堂印向并州將相兼權是武侯時難獨當天下事¶
功成却進手中籌再三陳乞鑪烟裏前後封章玉案頭¶
朱架早朝排劍㦸緑槐殘雨(一作/花裏)看張油遥知雁塞從¶
今好直得漁陽已北愁邊鋪驚廵旗盡換山城候館壁¶
(一作欲/過館)重修千羣白刅兵迎節十對紅粧妓打毬聖主¶
分明教暫去不須髙起見京樓¶
　¶
　¶
<pb:KR4c0064_WYG_006-3b>¶
　¶
　¶
　¶
　¶
　¶
　¶
　¶
　王司馬集巻六¶
